# math-project-blog
Hayatımızın merkezinde yer alan bir dal:Matematik. Ancak öğrenim hayatımız boyunca sadece iki kere iki dört eder gibi ezber kalıpların dışına çıkarılıp bir türlü sevdirilemez öğrencilere. Bir çok insan için korku dağları oluşmuş durumda matemetiğe karşı. Eğitim sistemimizde ezber kalıplar ötesinde hayatın her alanında önemli bir yeri varmış da matematiğin ben bunu ancak üniversite yıllarımda keşfettim. Aslında türevin mantığı nedir, integral nerelerde kullanılır, Pisagor bağıntısının nasıl ispat edildiği ve hangi mantıkla oluşturulduğunu çok geç öğrendim. Temel pratikte bunları aktarırken aslında sevdirerek ve mantık çerçevesine oturtarak öğretmek aslında çok kolay. Ancak nedense herşeyi bir formül gibi aktarmak bir alışkanlık. Ezbere dayalı sistem yerine ispata dayalı sistem daha akılda kalıcı ve sorgulayıcı bir mantık oluşturacaktır. 

Beni en çok etkileyen ve şaşırtan konu Pi sayısı olmuştur. Öğrenim hayatım boyunca kimse bana pi sayısının mantığını ve nereden geldiğini açıklamadı. Pi sayısının sadece 22/7 veya 3,14 gibi bir sabit sayı olduğunu hocalarımdan duydum. Ancak işin aslı öyle değilmiş. Meğerse çemberin çevresinin çapına oranı pi sayı imiş. Bu çember 1 milyar çapında bir çember de olsa 1 birim bir çember de olsa bu oran değişmiyor. Tabiki bu en basit tanımı. Ancak bunu bize aktarırken bu şekilde aktarmadılar. Hatta klasik bir gösterim vardır. Pi sayısının, bir çemberin çevresinin çapına oranı olduğunu geometrik olarak gösteren bir animasyondur bu. Bu çember, çapına bağlı olarak kendi çevresi etrafında döndükçe, çevresinin taradığı alan, çapının (1 birimin) pi katı olmaktadır.

Kısaca öğretim tarzı ve böyle sezgisel yaklaşımlar öğretime eğlence katıyor. Hatta öğrenmeyi kolaylaştırıyor. Bu tarz anlatım yöntemleri konunu anlaşılır olmasını kılıyor. Ben konuyu anladım. Anladığım bu konuların gelecekte yeni bilgileri aydınlatacağına da eminim. Matematik her zaman hayatımızda ve o olmadan bir çok şeyi başarmak çok zor görünüyor.
